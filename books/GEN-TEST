[{"verses":[{"content":"In principio creavit Deus cælum et terram.","reference":"Genesis 1:1"},{"content":"Terra autem erat inanis et vacua, et tenebræ erant super faciem abyssi : et spiritus Dei ferebatur super aquas.","reference":"Genesis 1:2"},{"content":"Dixitque Deus : Fiat lux. Et facta est lux.","reference":"Genesis 1:3"},{"content":"Et vidit Deus lucem quod esset bona : et divisit lucem a tenebris.","reference":"Genesis 1:4"},{"content":"Appellavitque lucem Diem, et tenebras Noctem : factumque est vespere et mane, dies unus.","reference":"Genesis 1:5"},{"content":"Dixit quoque Deus : Fiat firmamentum in medio aquarum : et dividat aquas ab aquis.","reference":"Genesis 1:6"},{"content":"Et fecit Deus firmamentum, divisitque aquas, quæ erant sub firmamento, ab his, quæ erant super firmamentum. Et factum est ita.","reference":"Genesis 1:7"},{"content":"Vocavitque Deus firmamentum, Cælum : et factum est vespere et mane, dies secundus.","reference":"Genesis 1:8"},{"content":"Dixit vero Deus : Congregentur aquæ, quæ sub cælo sunt, in locum unum : et appareat arida. Et factum est ita.","reference":"Genesis 1:9"},{"content":"Et vocavit Deus aridam Terram, congregationesque aquarum appellavit Maria. Et vidit Deus quod esset bonum.","reference":"Genesis 1:10"},{"content":"Et ait : Germinet terra herbam virentem, et facientem semen, et lignum pomiferum faciens fructum juxta genus suum, cujus semen in semetipso sit super terram. Et factum est ita.","reference":"Genesis 1:11"},{"content":"Et protulit terra herbam virentem, et facientem semen juxta genus suum, lignumque faciens fructum, et habens unumquodque sementem secundum speciem suam. Et vidit Deus quod esset bonum.","reference":"Genesis 1:12"},{"content":"Et factum est vespere et mane, dies tertius.","reference":"Genesis 1:13"},{"content":"Dixit autem Deus : Fiant luminaria in firmamento cæli, et dividant diem ac noctem, et sint in signa et tempora, et dies et annos :","reference":"Genesis 1:14"},{"content":"ut luceant in firmamento cæli, et illuminent terram. Et factum est ita.","reference":"Genesis 1:15"},{"content":"Fecitque Deus duo luminaria magna : luminare majus, ut præesset diei : et luminare minus, ut præesset nocti : et stellas.","reference":"Genesis 1:16"},{"content":"Et posuit eas in firmamento cæli, ut lucerent super terram,","reference":"Genesis 1:17"},{"content":"et præessent diei ac nocti, et dividerent lucem ac tenebras. Et vidit Deus quod esset bonum.","reference":"Genesis 1:18"},{"content":"Et factum est vespere et mane, dies quartus.","reference":"Genesis 1:19"},{"content":"Dixit etiam Deus : Producant aquæ reptile animæ viventis, et volatile super terram sub firmamento cæli.","reference":"Genesis 1:20"},{"content":"Creavitque Deus cete grandia, et omnem animam viventem atque motabilem, quam produxerant aquæ in species suas, et omne volatile secundum genus suum. Et vidit Deus quod esset bonum.","reference":"Genesis 1:21"},{"content":"Benedixitque eis, dicens : Crescite, et multiplicamini, et replete aquas maris : avesque multiplicentur super terram.","reference":"Genesis 1:22"},{"content":"Et factum est vespere et mane, dies quintus.","reference":"Genesis 1:23"},{"content":"Dixit quoque Deus : Producat terra animam viventem in genere suo, jumenta, et reptilia, et bestias terræ secundum species suas. Factumque est ita.","reference":"Genesis 1:24"},{"content":"Et fecit Deus bestias terræ juxta species suas, et jumenta, et omne reptile terræ in genere suo. Et vidit Deus quod esset bonum,","reference":"Genesis 1:25"},{"content":"et ait : Faciamus hominem ad imaginem et similitudinem nostram : et præsit piscibus maris, et volatilibus cæli, et bestiis, universæque terræ, omnique reptili, quod movetur in terra.","reference":"Genesis 1:26"},{"content":"Et creavit Deus hominem ad imaginem suam : ad imaginem Dei creavit illum, masculum et feminam creavit eos.","reference":"Genesis 1:27"},{"content":"Benedixitque illis Deus, et ait : Crescite et multiplicamini, et replete terram, et subjicite eam, et dominamini piscibus maris, et volatilibus cæli, et universis animantibus, quæ moventur super terram.","reference":"Genesis 1:28"},{"content":"Dixitque Deus : Ecce dedi vobis omnem herbam afferentem semen super terram, et universa ligna quæ habent in semetipsis sementem generis sui, ut sint vobis in escam :","reference":"Genesis 1:29"},{"content":"et cunctis animantibus terræ, omnique volucri cæli, et universis quæ moventur in terra, et in quibus est anima vivens, ut habeant ad vescendum. Et factum est ita.","reference":"Genesis 1:30"},{"content":"Viditque Deus cuncta quæ fecerat, et erant valde bona. Et factum est vespere et mane, dies sextus.","reference":"Genesis 1:31"}],"version":"VULG","reference":"Genesis 1 VULG","audioBibleUrl":null,"copyright":null,"audioBibleCopyright":null}]